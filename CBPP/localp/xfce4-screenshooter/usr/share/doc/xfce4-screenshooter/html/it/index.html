<html><head><meta http-equiv="Content-Type" content="text/html; charset=ISO-8859-1"><title>Xfce4 Screenshooter</title><link rel="stylesheet" type="text/css" href="../xfce.css"><meta name="generator" content="DocBook XSL Stylesheets V1.76.1"><link rel="home" href="#index" title="Xfce4 Screenshooter"><link rel="next" href="#intro" title="Introduzione a Xfce4 screenshooter"></head><body bgcolor="white" text="black" link="#0000FF" vlink="#840084" alink="#0000FF"><div lang="it" class="article" title="Xfce4 Screenshooter"><div class="titlepage"><div><div><h2 class="title"><a name="index"></a>Xfce4 Screenshooter</h2></div><div><div class="authorgroup"><div class="author"><h3 class="author"><span class="firstname">Jérôme</span> <span class="surname">Guelfucci</span></h3><div class="affiliation"><div class="address"><p><code class="email">&lt;<a class="email" href="mailto:jeromeg@xfce.org">jeromeg@xfce.org</a>&gt;</code></p></div></div></div><div class="author"><h3 class="author"><span class="firstname">Sam</span> <span class="surname">Swift</span></h3><div class="affiliation"><div class="address"><p><code class="email">&lt;<a class="email" href="mailto:renmush@gmail.com">renmush@gmail.com</a>&gt;</code></p></div></div></div></div></div><div><span xmlns="http://www.w3.org/TR/xhtml1/transitional" class="releaseinfo">Questo manuale descrive la versione 1.8.1 di Xfce4 Screenshooter.<br></br></span></div><div><p class="copyright">Diritto d'autore © 2008, 2009 Jérôme Guelfucci</p></div><div><p class="copyright">Diritto d'autore © 2009 Sam Swift</p></div><div><p class="copyright">Diritto d'autore © 2009, 2010. Cristian Marchi (cri.penta@gmail.com)</p></div><div><div class="legalnotice" title="Nota Legale"><a name="legalnotice"></a><p>È garantito il diritto di copiare, distribuire e/o modificare questo documento nel rispetto dei termini della licenza GNU Free Documentation License, versione 1.1 o qualsiasi versione successiva pubblicata dalla Free Software Foundation; senza Invariant Section senza testi di Front-Cover e senza testi di Back-Cover. Il testo completo della licenza è reso disponibile dalla <a class="ulink" href="http://www.gnu.org/" target="_top">Free Software Foundation</a>. </p></div></div><div><p class="pubdate">February 2009</p></div></div><hr></div><div class="toc"><p><b>Indice</b></p><dl><dt><span class="sect1"><a href="#intro">Introduzione a Xfce4 screenshooter</a></span></dt><dt><span class="sect1"><a href="#using-the-application">Utilizzare l'applicazione</a></span></dt><dd><dl><dt><span class="sect2"><a href="#user-interface">Attraverso l'interfaccia utente</a></span></dt><dt><span class="sect2"><a href="#command-line">Attraverso la linea di comando</a></span></dt></dl></dd><dt><span class="sect1"><a href="#panel-plugin">Utilizzare il plugin per il pannello di Xfce</a></span></dt><dd><dl><dt><span class="sect2"><a href="#add">Aggiungere il plugin</a></span></dt><dt><span class="sect2"><a href="#set">Configurare il plugin</a></span></dt><dt><span class="sect2"><a href="#use">Utilizzare il plugin</a></span></dt></dl></dd></dl></div><div class="sect1" title="Introduzione a Xfce4 screenshooter"><div class="titlepage"><div><div><h2 class="title" style="clear: both"><a name="intro"></a>Introduzione a Xfce4 screenshooter</h2></div></div></div><p>Questa applicazione consente di catturare l'intero schermo, la finestra attiva o una regione selezionata. È possibile anche impostare il ritardo prima che l'istantanea venga catturata e l'azione da eseguire con essa: salvarla in un file PNG, copiarla negli appunti, aprirla utilizzando un'altra applicazione o caricarla su <a class="ulink" href="http://www.zimagez.com" target="_top">ZimageZ</a>, un servizio gratuito di hosting online delle immagini.</p><p>È inoltre disponibile un plugin per il pannello di Xfce</p></div><div class="sect1" title="Utilizzare l'applicazione"><div class="titlepage"><div><div><h2 class="title" style="clear: both"><a name="using-the-application"></a>Utilizzare l'applicazione</h2></div></div></div><div class="sect2" title="Attraverso l'interfaccia utente"><div class="titlepage"><div><div><h3 class="title"><a name="user-interface"></a>Attraverso l'interfaccia utente</h3></div></div></div><p>Per lanciare l'applicazione, utilizzare l'elemento «Istantanea» nella categoria «Accessori» del menu principale di Xfce.</p><p>Verrà visualizzata questa finestra:</p><div class="screenshot"><div class="mediaobject"><img src="images/xfce4-screenshooter-dialog1.png" alt="La finestra di Xfce4 screenshooter"></div></div><div class="sect4" title="Regione da catturare"><div class="titlepage"><div><div><h5 class="title"><a name="region-to-capture"></a>Regione da catturare</h5></div></div></div><p>La sezione <span class="emphasis"><em>«Regione da catturare»</em></span> permette di impostare la regione di cui deve essere catturata l'istantanea:</p><div class="itemizedlist"><ul class="itemizedlist" type="disc"><li class="listitem">«Schermo intero» cattura un'istantanea di tutto lo schermo così com'è visualizzato.</li><li class="listitem">«Finestra attiva» cattura un'istantanea della finestra attiva (o meglio di quella attiva prima della comparsa di questa finestra) o, se è stato impostato un ritardo, quella attiva allo scadere di quest'ultimo.</li><li class="listitem">«Porzione di schermo» permette di selezionare una regione da catturare facendo clic su un punto dello schermo con il mouse, trascinandolo e rilasciandolo all'angolo opposto della regione.</li></ul></div></div><div class="sect4" title="Cattura del puntatore"><div class="titlepage"><div><div><h5 class="title"><a name="include-pointer"></a>Cattura del puntatore</h5></div></div></div><p>L'opzione <span class="emphasis"><em>«Includi il puntatore del mouse»</em></span> permette di indicare al programma se catturare o meno nell'istantanea il puntatore del mouse.</p></div><div class="sect4" title="Attesa prima della cattura"><div class="titlepage"><div><div><h5 class="title"><a name="delay"></a>Attesa prima della cattura</h5></div></div></div><p>La sezione <span class="emphasis"><em>«Attesa prima della cattura»</em></span> permette di impostare il ritardo tra la pressione del pulsante <span class="emphasis"><em>«OK»</em></span> e l'effettiva cattura dell'istantanea. Questo ritardo consente di aprire i menu o preparare qualsiasi altra operazione che si desidera venga catturata dall'istantanea.</p></div></div><div class="sect3" title="Dopo la cattura"><div class="titlepage"><div><div><h4 class="title"><a name="after-capturing"></a>Dopo la cattura</h4></div></div></div><p>Dopo aver premuto il pulsante <span class="emphasis"><em>«OK»</em></span>, verrà visualizzata una seconda finestra:</p><div class="screenshot"><div class="mediaobject"><img src="images/xfce4-screenshooter-dialog2.png" alt="La finestra di Xfce4 Screenshooter dopo aver catturato un'istantanea"></div></div><div class="sect4" title="Anteprima"><div class="titlepage"><div><div><h5 class="title"><a name="preview"></a>Anteprima</h5></div></div></div><p>La sezione <span class="emphasis"><em>«Anteprima»</em></span> visualizza una miniatura dell'istantanea.</p></div><div class="sect4" title="Azione"><div class="titlepage"><div><div><h5 class="title"><a name="action"></a>Azione</h5></div></div></div><p>La sezione <span class="emphasis"><em>«Azione»</em></span> permette di scegliere l'operazione da eseguire con l'istantanea.</p><div class="sect5" title="Salva"><div class="titlepage"><div><div><h6 class="title"><a name="save"></a>Salva</h6></div></div></div><p>L'opzione <span class="emphasis"><em>"Salva"</em></span> permette di salvare l'istantanea in formato PNG. Verrà visualizzata una finestra di salvataggio in cui sarà possibile selezionare la posizione e il nome del file.</p><p>Xfce4 Screenshooter è inoltre in grado di salvare l'istantanea in qualsiasi file system remoto supportato da GVfs, quali FTP, SAMBA, SFTP, computer remoti accessibili via SSH... È semplicemente necessario connettere questi file system remoti utilizzando <span class="emphasis"><em>gvfs-connect</em></span> o <a class="ulink" href="http://www.uvena.de/gigolo/" target="_top">Gigolo</a> e verranno resi disponibili nella colonna di sinistra della finestra di salvataggio.</p></div><div class="sect5" title="Copia negli appunti"><div class="titlepage"><div><div><h6 class="title"><a name="copy-to-clipboard"></a>Copia negli appunti</h6></div></div></div><p>L'opzione <span class="emphasis"><em>«Copia negli appunti»</em></span> permette di incollare l'istantanea in un'altra applicazione, quale un elaboratore di testi. Questa opzione è disponibile solo se è in esecuzione un gestore di appunti.</p></div><div class="sect5" title="Apri con"><div class="titlepage"><div><div><h6 class="title"><a name="open-with"></a>Apri con</h6></div></div></div><p>L'opzione <span class="emphasis"><em>«Apri con»</em></span> salva l'istantanea nella cartella temporanea di sistema e la apre con l'applicazione impostata utilizzando la lista a comparsa sulla destra. Le applicazioni che supportano le immagini vengono rilevate automaticamente e aggiunte all'elenco.</p></div><div class="sect5" title="Ospita su ZimageZ"><div class="titlepage"><div><div><h6 class="title"><a name="zimagez"></a>Ospita su ZimageZ</h6></div></div></div><p>L'opzione <span class="emphasis"><em>«Ospita su ZimageZ»</em></span> permette all'utente di far ospitare la propria istantanea su questo servizio gratuito online, in modo da poterla condividere più facilmente con altre persone. ZimageZ genera automaticamente una miniatura grande e una piccola dell'istantanea, che possono essere usate per creare dei collegamenti che puntano all'immagine a dimensione intera.</p><p>Dopo aver premuto il pulsante <span class="emphasis"><em>«OK»</em></span>, verrà visualizzata la seguente finestra:</p><div class="screenshot"><div class="mediaobject"><img src="images/xfce4-screenshooter-zimagez-login-dialog.png" alt="La finestra per poter far ospitare un'istantanea su ZimageZ"></div></div><p>Se non si è in possesso di un nome utente per ZimageZ, sarà necessario crearne uno dal <a class="ulink" href="http://www.zimagez.com" target="_top">sito di ZimageZ</a>. Questo sito è disponibile in diverse lingue che possono essere selezionate utilizzando il menu in alto a destra. È necessario compilare tutti i campi in questa finestra. Una volta premuto il tasto <span class="emphasis"><em>«OK»</em></span>, il caricamento avrà inizio.</p><p>La finestra più sotto fornirà il collegamento all'istantanea a dimensione intera, alla miniatura grande, a quella piccola, ma anche a esempi di codice HTML e BBcode utili per creare una miniatura che punta all'istantanea a dimensione intera:</p><div class="screenshot"><div class="mediaobject"><img src="images/xfce4-screenshooter-zimagez-result-dialog.png" alt="La finestra che fornisce il collegomento alla propria istantanea su ZimageZ"></div></div></div></div></div><div class="sect2" title="Attraverso la linea di comando"><div class="titlepage"><div><div><h3 class="title"><a name="command-line"></a>Attraverso la linea di comando</h3></div></div></div><p>Le opzioni da linea di comando forniscono un metodo più veloce per catturare delle istantanee. Esse consentono anche di configurare il tasto «Print Screen» presente in alto a sinistra nella maggior parte delle tastiere in modo da utilizzarlo per catturare delle istantanee. Per farlo, occorre configurare il keybinding del proprio ambiente grafico in modo che xfce4-screenshooter venga lanciato con una o più delle seguenti opzioni nel momento in cui viene premuto il tasto «Print Screen».</p><div class="sect3" title="Le opzioni per la linea di comando"><div class="titlepage"><div><div><h4 class="title"><a name="options"></a>Le opzioni per la linea di comando</h4></div></div></div><div class="sect4" title="L'opzione -w"><div class="titlepage"><div><div><h5 class="title"><a name="w-option"></a>L'opzione -w</h5></div></div></div><p>L'opzione <span class="emphasis"><em>-w</em></span> consente di catturare un'istantanea della finestra attiva.</p></div><div class="sect4" title="L'opzione -f"><div class="titlepage"><div><div><h5 class="title"><a name="f-option"></a>L'opzione -f</h5></div></div></div><p>L'opzione <span class="emphasis"><em>-f</em></span> consente di catturare un'istantanea di tutto lo schermo.</p></div><div class="sect4" title="L'opzione -r"><div class="titlepage"><div><div><h5 class="title"><a name="r-option"></a>L'opzione -r</h5></div></div></div><p>L'opzione <span class="emphasis"><em>-r</em></span> consente di selezionare una regione da catturare facendo clic su un punto dello schermo con il mouse, trascinandolo e rilasciandolo all'angolo opposto della regione.</p></div><div class="sect4" title="L'opzione -d"><div class="titlepage"><div><div><h5 class="title"><a name="d-option"></a>L'opzione -d</h5></div></div></div><p>L'opzione <span class="emphasis"><em>-d</em></span> seguita da un numero intero positivo, consente di impostare il ritardo con cui deve essere catturata l'istantanea quando è fornita l'opzione <span class="emphasis"><em>-w</em></span>, <span class="emphasis"><em>-f</em></span> o <span class="emphasis"><em>-r</em></span>.</p></div><div class="sect4" title="L'opzione -s"><div class="titlepage"><div><div><h5 class="title"><a name="s-option"></a>L'opzione -s</h5></div></div></div><p>L'opzione <span class="emphasis"><em>-s</em></span> seguita da un percorso relativo a una cartella esistente, consente di impostare la posizione in cui l'istantanea verrà salvata. Questa opzione ha effetto solo se utilizzata congiuntamente con l'opzione <span class="emphasis"><em>-w</em></span>, <span class="emphasis"><em>-f</em></span> o <span class="emphasis"><em>-r</em></span>.</p></div><div class="sect4" title="L'opzione -o"><div class="titlepage"><div><div><h5 class="title"><a name="o-option"></a>L'opzione -o</h5></div></div></div><p>Se è fornita l'opzione <span class="emphasis"><em>-o</em></span>, seguita dal nome di un'applicazione, l'istantanea verrà salvata nella cartella temporanea di sistema e aperta con il programma il cui comando di avvio è fornito dopo l'opzione <span class="emphasis"><em>-o</em></span>. Questa opzione è applicabile solamente se è fornito l'argomento <span class="emphasis"><em>-w</em></span>,<span class="emphasis"><em>-f</em></span> o <span class="emphasis"><em>-r</em></span>.</p></div><div class="sect4" title="L'opzione -u"><div class="titlepage"><div><div><h5 class="title"><a name="u-option"></a>L'opzione -u</h5></div></div></div><p>Se è fornita l'opzione <span class="emphasis"><em>-u</em></span>, l'immagine verrà caricata su ZimageZ (consultare i paragrafi successivi per maggiori detagli). Questa opzione ha effetto solamente se associata all'opzione <span class="emphasis"><em>-w</em></span>, <span class="emphasis"><em>-f</em></span> o <span class="emphasis"><em>-r</em></span>.</p></div></div></div></div><div class="sect1" title="Utilizzare il plugin per il pannello di Xfce"><div class="titlepage"><div><div><h2 class="title" style="clear: both"><a name="panel-plugin"></a>Utilizzare il plugin per il pannello di Xfce</h2></div></div></div><div class="sect2" title="Aggiungere il plugin"><div class="titlepage"><div><div><h3 class="title"><a name="add"></a>Aggiungere il plugin</h3></div></div></div><p>Per aggiungere il plugin al pannello, fare clic con il tasto destro del mouse sul pannello e selezionare la voce <span class="emphasis"><em>«Aggiungi nuovi elementi...»</em></span>. Selezionare il plugin denominato <span class="emphasis"><em>«Istantanea»</em></span> e aggiungerlo.</p></div><div class="sect2" title="Configurare il plugin"><div class="titlepage"><div><div><h3 class="title"><a name="set"></a>Configurare il plugin</h3></div></div></div><p>È possibile configurare la modalità con cui l'istantanea viene catturata facendo clic con il tasto destro del mouse sull'icona del plugin e selezionando <span class="emphasis"><em>«Proprietà»</em></span>. Apparirà una finestra delle preferenze simile a quella dell'applicazione principale. Consultare i paragrafi precedenti per una descrizione delle diverse preferenze.</p></div><div class="sect2" title="Utilizzare il plugin"><div class="titlepage"><div><div><h3 class="title"><a name="use"></a>Utilizzare il plugin</h3></div></div></div><p>Per catturare un'istantanea è sufficiente fare clic sull'icona del plugin. Utilizzando la rotella del mouse è possibile scorrere tra le diverse regioni da catturare.</p></div></div></div></body></html>
