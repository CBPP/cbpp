<html><head><meta http-equiv="Content-Type" content="text/html; charset=ISO-8859-1"><title>Xfce4 Screenshooter</title><link rel="stylesheet" type="text/css" href="../xfce.css"><meta name="generator" content="DocBook XSL Stylesheets V1.76.1"><link rel="home" href="#index" title="Xfce4 Screenshooter"><link rel="next" href="#intro" title="Introdución a Xfce4 Screenshooter"></head><body bgcolor="white" text="black" link="#0000FF" vlink="#840084" alink="#0000FF"><div lang="gl" class="article" title="Xfce4 Screenshooter"><div class="titlepage"><div><div><h2 class="title"><a name="index"></a>Xfce4 Screenshooter</h2></div><div><div class="authorgroup"><div class="author"><h3 class="author"><span class="firstname">Jérôme</span> <span class="surname">Guelfucci</span></h3><div class="affiliation"><div class="address"><p><code class="email">&lt;<a class="email" href="mailto:jeromeg@xfce.org">jeromeg@xfce.org</a>&gt;</code></p></div></div></div><div class="author"><h3 class="author"><span class="firstname">Sam</span> <span class="surname">Swift</span></h3><div class="affiliation"><div class="address"><p><code class="email">&lt;<a class="email" href="mailto:renmush@gmail.com">renmush@gmail.com</a>&gt;</code></p></div></div></div></div></div><div><span xmlns="http://www.w3.org/TR/xhtml1/transitional" class="releaseinfo">Este manual describe a versión 1.8.1 de Xfce4 Screenshooter.<br></br></span></div><div><p class="copyright">Copyright © 2008, 2009 Jérôme Guelfucci</p></div><div><p class="copyright">Copyright © 2009 Sam Swift</p></div><div><p class="copyright">Copyright © 2008, 2009. Leandro Regueiro (leandro.regueiro@gmail.com)</p></div><div><div class="legalnotice" title="Aviso Legal"><a name="legalnotice"></a><p>
        Permission is granted to copy, distribute and/or modify this document
        under the terms of the GNU Free Documentation License, Version 1.1 or
        any later version published by the Free Software Foundation; with no
        Invariant Sections, with no Front-Cover Texts, and with no Back-Cover
        Texts. The complete license text is available from the <a class="ulink" href="http://www.gnu.org/" target="_top">Free Software Foundation</a>.
      </p></div></div><div><p class="pubdate">February 2009</p></div></div><hr></div><div class="toc"><p><b>Índice</b></p><dl><dt><span class="sect1"><a href="#intro">Introdución a Xfce4 Screenshooter</a></span></dt><dt><span class="sect1"><a href="#using-the-application">Uso da aplicación</a></span></dt><dd><dl><dt><span class="sect2"><a href="#user-interface">A través da interface de usuario</a></span></dt><dt><span class="sect2"><a href="#command-line">A través da liña de ordes</a></span></dt></dl></dd><dt><span class="sect1"><a href="#panel-plugin">Uso do engadido do panel de Xfce</a></span></dt><dd><dl><dt><span class="sect2"><a href="#add">Engadir o engadido</a></span></dt><dt><span class="sect2"><a href="#set">Configurar o engadido</a></span></dt><dt><span class="sect2"><a href="#use">Uso do engadido</a></span></dt></dl></dd></dl></div><div class="sect1" title="Introdución a Xfce4 Screenshooter"><div class="titlepage"><div><div><h2 class="title" style="clear: both"><a name="intro"></a>Introdución a Xfce4 Screenshooter</h2></div></div></div><p>Este aplicativo permítelle capturar toda a pantalla, a xanela activa ou unha zona seleccionada. Pode definir o tempo de espera que transcorre antes de que se tome a captura de pantalla e a acción que se realizará ca captura de pantalla: gardala nun ficheiro PNG, copiala ao portarretallos, abrila usando outro aplicativo, ou aloxala en <a class="ulink" href="http://www.zimagez.com" target="_top">ZimageZ</a>, un servizo de aloxamento de imaxes en liña gratuito.</p><p>Tamén hai un engadido para o panel de Xfce.</p></div><div class="sect1" title="Uso da aplicación"><div class="titlepage"><div><div><h2 class="title" style="clear: both"><a name="using-the-application"></a>Uso da aplicación</h2></div></div></div><div class="sect2" title="A través da interface de usuario"><div class="titlepage"><div><div><h3 class="title"><a name="user-interface"></a>A través da interface de usuario</h3></div></div></div><p>Para iniciar a aplicación use o elemento "Captura de pantalla" na categoría "Accesorios" do menú principal de Xfce.</p><p>Mostrarase esta xanela:</p><div class="screenshot"><div class="mediaobject"><img src="images/xfce4-screenshooter-dialog1.png" alt="A xanela de Xfce4 Screenshooter"></div></div><div class="sect4" title="Zona a capturar"><div class="titlepage"><div><div><h5 class="title"><a name="region-to-capture"></a>Zona a capturar</h5></div></div></div><p>A sección <span class="emphasis"><em>"Zona a capturar"</em></span> permítelle definir de onde se vai tomar a captura de pantalla:</p><div class="itemizedlist"><ul class="itemizedlist" type="disc"><li class="listitem">"Toda a pantalla" toma unha captura de pantalla da pantalla completa tal como a ve vostede.</li><li class="listitem">"Xanela activa" realiza unha captura de pantalla da xanela activa, sendo esta a que estaba activa antes de que aparecera este diálogo, ou se se define un tempo de espera, a que estea activa cando remate dito tempo de espera.</li><li class="listitem">"Seleccionar unha zona" permítelle seleccionar a zona a capturar premendo nun punto da pantalla e sen soltar o botón do rato, arrastrando o punteiro do rato á esquina oposta da zona, e soltando o botón do rato.</li></ul></div></div><div class="sect4" title="Capturar o punteiro"><div class="titlepage"><div><div><h5 class="title"><a name="include-pointer"></a>Capturar o punteiro</h5></div></div></div><p>A sección <span class="emphasis"><em>"Capturar o punteiro do rato"</em></span> permítelle definir se se inclúe na captura de pantalla o punteiro do rato:</p></div><div class="sect4" title="Atraso antes da captura"><div class="titlepage"><div><div><h5 class="title"><a name="delay"></a>Atraso antes da captura</h5></div></div></div><p>A sección <span class="emphasis"><em>"Tempo de espera antes da captura"</em></span> permítelle definir o tempo de espera que transcorrerá dende que se prema o botón <span class="emphasis"><em>"Aceptar"</em></span> ata que se realice a captura de pantalla. Este tempo de espera permitiralle abrir menús ou facer calquera acción que desexe que se vexa na captura de pantalla.</p></div></div><div class="sect3" title="Despois de capturar"><div class="titlepage"><div><div><h4 class="title"><a name="after-capturing"></a>Despois de capturar</h4></div></div></div><p>Despois de premer no botón <span class="emphasis"><em>"Aceptar"</em></span> háselle mostrar unha segunda xanela:</p><div class="screenshot"><div class="mediaobject"><img src="images/xfce4-screenshooter-dialog2.png" alt="A xanela de Xfce4 Screenshooter despois de realizar unha captura de pantalla"></div></div><div class="sect4" title="Vista previa"><div class="titlepage"><div><div><h5 class="title"><a name="preview"></a>Vista previa</h5></div></div></div><p>A sección <span class="emphasis"><em>"Vista previa"</em></span> mostra unha miniatura da captura de pantalla.</p></div><div class="sect4" title="Acción"><div class="titlepage"><div><div><h5 class="title"><a name="action"></a>Acción</h5></div></div></div><p>A sección <span class="emphasis"><em>"Acción"</em></span> permítelle escoller que se vai facer ca captura de pantalla.</p><div class="sect5" title="Gardar"><div class="titlepage"><div><div><h6 class="title"><a name="save"></a>Gardar</h6></div></div></div><p>A opción <span class="emphasis"><em>"Gardar"</em></span> gardará a captura de pantalla nun ficheiro PNG. Mostrarase un diálogo para que poida seleccionar onde se vai gardar e o nome do ficheiro.</p><p>Xfce4 Screenshooter tamén ten a capacidade de gardar a captura de pantalla en calquera sistema de ficheiros remoto soportado por GVfs, como FTP, SAMBA, SFTP, ordenadores remotos accesibles mediante SSH... Só ten que conectarse a este sistema de ficheiros remoto usando <span class="emphasis"><em>gvfs-connect</em></span> ou <a class="ulink" href="http://www.uvena.de/gigolo/" target="_top">Gigolo</a> e estará dispoñible na columna da esquerda do menú de gardar.</p></div><div class="sect5" title="Copiar ó portarretallos"><div class="titlepage"><div><div><h6 class="title"><a name="copy-to-clipboard"></a>Copiar ó portarretallos</h6></div></div></div><p>A opción <span class="emphasis"><em>"Copiar ao portarretallos"</em></span> permítelle pegar a captura de pantalla noutra aplicación, por exemplo nun procesador de textos. Esta opción só está dispoñible cando se está executando un xestor de portarretallos.</p></div><div class="sect5" title="Abrir con"><div class="titlepage"><div><div><h6 class="title"><a name="open-with"></a>Abrir con</h6></div></div></div><p>A opción <span class="emphasis"><em>"Abrir con"</em></span> garda a captura de pantalla no directorio temporal do sistema e ábrea co aplicativo seleccionado na lista despregable da dereita. Os aplicativos que soportan imaxes detéctanse automaticamente e engádense á lista despregable.</p></div><div class="sect5" title="Gardar en ZimageZ"><div class="titlepage"><div><div><h6 class="title"><a name="zimagez"></a>Gardar en ZimageZ</h6></div></div></div><p>A opción <span class="emphasis"><em>"Gardar en ZimageZ"</em></span> permítelle gardar a súa captura de pantalla neste servizo de aloxamento en liña gratuíto, de forma que poida compartila facilmente con outra xente. ZimageZ xera automaticamente unha miniatura grande e outra pequena da súa captura de pantalla, as cales se poden usar para crear miniaturas que apunten á captura de pantalla a tamaño completo.</p><p>Despois de premer no botón <span class="emphasis"><em>"Aceptar"</em></span> háselle mostrar este diálogo:</p><div class="screenshot"><div class="mediaobject"><img src="images/xfce4-screenshooter-zimagez-login-dialog.png" alt="O diálogo para gardar unha captura de pantalla en ZimageZ"></div></div><p>Se non ten un nome de usuario de ZimageZ, terá que crear un no <a class="ulink" href="http://www.zimagez.com" target="_top">sitio web de ZimageZ</a>. Hai varios idiomas dispoñibles neste sitio web, e pode cambiar de idioma usando o menú na esquina superior dereita. Debe cubrir tódolos campos deste diálogo. Unha vez que prema no botón <span class="emphasis"><em>"Aceptar"</em></span> comezará a suba do ficheiro.</p><p>O diálogo de embaixo proporciónalle ligazóns á captura de pantalla a tamaño completo, á miniatura grande e á pequena, así como exemplos de HTML e BBcode para crear unha miniatura que apunte á captura de pantalla a tamaño completo:</p><div class="screenshot"><div class="mediaobject"><img src="images/xfce4-screenshooter-zimagez-result-dialog.png" alt="O diálogo que proporciona as ligazóns á súa captura de pantalla en ZimageZ"></div></div></div></div></div><div class="sect2" title="A través da liña de ordes"><div class="titlepage"><div><div><h3 class="title"><a name="command-line"></a>A través da liña de ordes</h3></div></div></div><p>As opcións de liña de ordes permítenlle realizar capturas de pantalla rapidamente. Tamén lle permiten configurar a tecla Imprimir pantalla que está na parte superior dereita da maior parte dos teclados de xeito que realice capturas de pantalla. Para facer isto, configure as asociacións de teclas do seu ambiente de escritorio de forma que inicie xfce4-screenshooter con unha ou varias das seguintes opcións cando se prema a tecla Impr pant.</p><div class="sect3" title="As opcións de liña de ordes"><div class="titlepage"><div><div><h4 class="title"><a name="options"></a>As opcións de liña de ordes</h4></div></div></div><div class="sect4" title="A opción -w"><div class="titlepage"><div><div><h5 class="title"><a name="w-option"></a>A opción -w</h5></div></div></div><p>A opción <span class="emphasis"><em>-w</em></span> permítelle realizar unha captura de pantalla da xanela activa.</p></div><div class="sect4" title="A opción -f"><div class="titlepage"><div><div><h5 class="title"><a name="f-option"></a>A opción -f</h5></div></div></div><p>A opción <span class="emphasis"><em>-f</em></span> permítelle realizar unha captura de pantalla de toda a pantalla.</p></div><div class="sect4" title="A opción -r"><div class="titlepage"><div><div><h5 class="title"><a name="r-option"></a>A opción -r</h5></div></div></div><p>A opción <span class="emphasis"><em>-r</em></span> permítelle seleccionar a zona que se vai capturar premendo nun punto da pantalla e sen soltar o botón do rato, arrastrando o punteiro ata a esquina oposta da zona, e soltando o botón do rato.</p></div><div class="sect4" title="A opción -d"><div class="titlepage"><div><div><h5 class="title"><a name="d-option"></a>A opción -d</h5></div></div></div><p>A opción <span class="emphasis"><em>-d</em></span> seguida por un número enteiro positivo permítelle definir o tempo de espera antes de realizar a captura de pantalla cando se proporciona a opción <span class="emphasis"><em>-w</em></span>, a opción <span class="emphasis"><em>-f</em></span> ou a opción <span class="emphasis"><em>-r</em></span>.</p></div><div class="sect4" title="A opción -s"><div class="titlepage"><div><div><h5 class="title"><a name="s-option"></a>A opción -s</h5></div></div></div><p>A opción <span class="emphasis"><em>-s</em></span> seguida pola ruta dun cartafol existente permítelle definir onde se gardan as capturas de pantalla. Esta opción só ten efecto se proporciona a opción <span class="emphasis"><em>-w</em></span>, a opción <span class="emphasis"><em>-f</em></span> ou a opción <span class="emphasis"><em>-r</em></span>.</p></div><div class="sect4" title="A opción -o"><div class="titlepage"><div><div><h5 class="title"><a name="o-option"></a>A opción -o</h5></div></div></div><p>Se se proporciona a opción <span class="emphasis"><em>-o</em></span>, seguida por un nome de aplicativo, a captura de pantalla gardarase no directorio temporal do sistema e abrirase co aplicativo cuxo nome se indicou despois da opción <span class="emphasis"><em>-o</em></span>. Esta opción só ten efecto se se proporciona a opción  a opción <span class="emphasis"><em>-w</em></span>, <span class="emphasis"><em>-f</em></span> ou a opción <span class="emphasis"><em>-r</em></span>.</p></div><div class="sect4" title="A opción -u"><div class="titlepage"><div><div><h5 class="title"><a name="u-option"></a>A opción -u</h5></div></div></div><p>Se se proporciona a opción <span class="emphasis"><em>-u</em></span> hase gardar a captura de pantalla en ZimageZ. Consulte enriba para obter máis detalles. Esta opción só ten efecto se se proporcionan a opción <span class="emphasis"><em>-w</em></span>, a opción <span class="emphasis"><em>-f</em></span> ou a opción <span class="emphasis"><em>-r</em></span>.</p></div></div></div></div><div class="sect1" title="Uso do engadido do panel de Xfce"><div class="titlepage"><div><div><h2 class="title" style="clear: both"><a name="panel-plugin"></a>Uso do engadido do panel de Xfce</h2></div></div></div><div class="sect2" title="Engadir o engadido"><div class="titlepage"><div><div><h3 class="title"><a name="add"></a>Engadir o engadido</h3></div></div></div><p>Para engadir o engadido ao panel, prema co botón dereito e seleccione  <span class="emphasis"><em>"Engadir novo elemento"</em></span>. Seleccione o engadido chamado <span class="emphasis"><em>"Captura de pantalla"</em></span>, e engádao.</p></div><div class="sect2" title="Configurar o engadido"><div class="titlepage"><div><div><h3 class="title"><a name="set"></a>Configurar o engadido</h3></div></div></div><p>Pode configurar como se realizan as capturas de pantalla premendo co botón dereito no engadido e seleccionando <span class="emphasis"><em>"Propiedades"</em></span>. Aparecerá un diálogo de preferencias semellante ao diálogo da aplicación principal. Bótelle unha ollada ao texto anterior para coñecer as diferentes preferencias.</p></div><div class="sect2" title="Uso do engadido"><div class="titlepage"><div><div><h3 class="title"><a name="use"></a>Uso do engadido</h3></div></div></div><p>Para realizar unha captura de pantalla simplemente prema no engadido. Pode usar a roda do rato sobre o botón do engadido para escoller a zona a capturar.</p></div></div></div></body></html>
